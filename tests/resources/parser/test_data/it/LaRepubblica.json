{
  "V1": {
    "authors": [
      "Luca Monaco"
    ],
    "body": {
      "summary": [
        "Il messaggio apparso su un cavalcavia nella notte tra sabato e domenica, a poche ore dalla sfida tra Roma e Lazio all’Olimpico"
      ],
      "sections": [
        {
          "headline": [],
          "paragraphs": [
            "A Roma spunta lo striscione shock: \"Laziale ebreo\": il messaggio, corredato da due svastiche, è stato esposto sul cavalcavia della Tangenziale est, nella notte tra sabato e domenica dai tifosi romanisti all'indirizzo dei rivali della Lazio. Il tutto a poche ore dal derby Roma-Lazio in programma alle 20.45 all'Olimpico.",
            "La giornata della stracittadina si apre con l'ennesimo messaggio della vergogna esposto in città. Lo striscione è stato sequestrato dagli agenti della questura di Roma. Le fotografie però rimbalzano sui social, nelle chat dei tifosi, moltiplicandone la portata. Un'immagine che ricorda i tanti messaggi antisemiti veicolati negli anni dalla tifoseria biancoceleste: dagli adesivi di Anna Frank con la maglietta della Roma (2017) allo striscione esposto in curva Nord nel derby di ritorno del 2001: \"Auschwitz la vostra patria, i forni le vostre case\", solo per citarne alcuni.",
            "Intanto l'area dello stadio Olimpico è sigillata dalla polizia fin dalle 7 del mattino. Intorno alle 13 un gruppo di tifosi incappucciati ha sfilato in corteo sul lungotevere fino al bar River, la tensione si è alzata, ma per il momento non si sono registrati incidenti: il clima intorno allo stadio Olimpico è teso ma tranquillo."
          ]
        }
      ]
    },
    "images": [
      {
        "versions": [
          {
            "url": "https://www.repstatic.it/content/localirep/img/rep-roma/2025/01/05/154412014-ea2302e3-3a78-49e2-8a42-2040c3455c1e.jpg",
            "query_width": null,
            "size": null,
            "type": "image/jpeg"
          },
          {
            "url": "https://www.repstatic.it/content/localirep/img/rep-roma/2025/01/05/154412014-ea2302e3-3a78-49e2-8a42-2040c3455c1e.jpg?webp",
            "query_width": null,
            "size": null,
            "type": "image/webp"
          },
          {
            "url": "https://www.repstatic.it/content/localirep/img/rep-roma/2025/01/05/154412197-13a6fd1d-f83c-4612-991e-3e4a65265a3c.jpg",
            "query_width": "max-width:767",
            "size": null,
            "type": "image/jpeg"
          },
          {
            "url": "https://www.repstatic.it/content/localirep/img/rep-roma/2025/01/05/154412197-13a6fd1d-f83c-4612-991e-3e4a65265a3c.jpg?webp",
            "query_width": "max-width:767",
            "size": null,
            "type": "image/webp"
          }
        ],
        "is_cover": true,
        "description": "\"Laziale ebreo\" e due svastiche: striscione antisemita sulla tangenziale alla vigilia del derby",
        "caption": null,
        "authors": [],
        "position": 516
      }
    ],
    "publishing_date": "2025-01-05 14:44:14+00:00",
    "title": "\"Laziale ebreo\" e due svastiche: striscione antisemita sulla tangenziale alla vigilia del derby",
    "topics": [
      "Cronaca"
    ]
  }
}
