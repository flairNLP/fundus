{
  "V1": {
    "authors": [
      "Anadolu Ajansı"
    ],
    "body": {
      "summary": [
        "Süper Lig'de Galatasaray ve Fenerbahçe şampiyonluk mücadelesi verirken golcülerin yarışı da kıyasıya devam ediyor. Galatasaray'ın golcüsü Mauro Icardi'nin 34. haftada 21 golle öne geçtiği \"gol krallığı\" yarışında, 20 golle ikinci sırada yer alan Fenerbahçeli Edin Dzeko, son iki haftayı suskun tamamladı. 18 golü bulunan Sivassporlu Rey Manaj, zirveyi yakın takipte."
      ],
      "sections": [
        {
          "headline": [],
          "paragraphs": [
            "Trendyol Süper Lig'de Galatasaray ve Fenerbahçe şampiyonluk mücadelesi verirken golcülerin yarışı da kıyasıya devam ediyor.Şampiyonluk yarışında 93 puanla zirvede bulunan Galatasaray'ı, 89 puanla Fenerbahçe takip ederken gol krallığı yarışında sarı-kırmızılıların golcüsü Mauro Icardi, 34. hafta itibarıyla 21 golle, Fenerbahçeli Edin Dzeko'nun (20) önüne geçti.ICARDİ SON 6 MAÇTA 7 KEZ GOLLE BULUŞTUGalatasaray'ın Arjantinli yıldızı Mauro Icardi, Süper Lig'de çıktığı son 6 müsabakada 7 kez ağları havalandırdı.Ligde 34. haftaya gol krallığı yarışında 20 golü bulunan Fenerbahçeli Edin Dzeko ile başa baş giren Icardi, Adana Demirspor ağlarını havalandırarak bir adım öne geçti.İki sezonda resmi maçlarda 51 gole ulaşan Icardi, ayrıca Galatasaray tarihindeki en golcü yabancılar sıralamasında 3. sıradaki Bafetimbi Gomis'i yakaladı.DZEKO, İKİ HAFTADIR SUSKUNFenerbahçe'nin Bosna Hersekli golcüsü Edin Dzeko, ligde son iki haftada golle buluşamadı.Son golünü 32. haftada Fenerbahçe'nin VavaCars Fatih Karagümrük'ü 2-1 mağlup ettiği maçta atan Dzeko, ardından 33. haftada EMS Yapı Sivasspor ile 2-2 berabere kaldıkları mücadeleyi boş geçti.Ligin 34. haftasındaki Beşiktaş derbisinde 11'de yer almayan Dzeko, bu sezon ilk kez bir lig maçına yedek başladı. Derbide 73. dakikadan itibaren oynama şansı bulan Dzeko, oynadığı sürede gole ulaşamadı.Edin Dzeko'nun Süper Lig'de forma giydiği 33 maçta 20 golü var.MANAJ, SİVASSPOR'UN AVRUPA HAYALİNİ DİRİ TUTUYORSüper Lig'de 48 puan ve averajla 9. sırada yer alan EMS Yapı Sivasspor'un golcüsü Rey Manaj, özellikle ligin ikinci yarısında çıkışa geçerek 18 gole ulaştı.Gelecek sezon Avrupa kupalarında yer alabilecek bir sıralamada 2023-2024 sezonunu bitirmeye çalışan kırmızı-beyazlı ekibin golcüsü Manaj, forma giydiği son 4 maçın 3'ünde fileleri havalandırdı.Rej Manaj'ın Süper Lig'de forma giydiği 29 maçta 18 golü bulunuyor.Öte yandan, Icardi-Dzeko-Manaj üçlüsüne en yakın isimler 15 golle Siltaş Yapı Pendikspor'dan Mame Thiam, 14'er golle de Bitexen Antalyaspor'dan Adam Buksa, Kasımpaşa'dan Aytaç Kara, RAMS Başakşehir'den Krzysztof Piatek.EN GOLCÜ TÜRK, AYTAÇ KARASüper Lig'de en fazla gol atan Türk futbolcu, Kasımpaşa'nın orta saha oyuncusu Aytaç Kara oldu.Kariyerinin en golcü sezonunu geçiren Aytaç, forma giydiği 33 lig müsabakasında 14 kez ağları havalandırdı. Tecrübeli futbolcu, bu sezon özellikle ceza sahası dışından kaydettiği şık gollerle dikkati çekti.Aytaç'ı 12'şer golle Fenerbahçeli İrfan Can Kahveci ve Galatasaraylı Kerem Aktürkoğlu izledi. Corendon Alanyaspor'un milli futbolcusu Oğuz Aydın (11), Beşiktaş'ın genç yıldız adayı Semih Kılıçsoy (10), çift haneli gol sayısına ulaşan diğer Türk futbolcular oldu.DAKİKA BAŞINA GOLDE BATSHUAYI ZİRVEDESüper Lig'de 500 dakika ve üstü süre bulan futbolcular arasında en iyi ortalamayı Fenerbahçe'nin Belçikalı yıldızı Michy Batshuayi yakaladı.Bu sezon genel olarak yedekten oyuna giren Batshuayi, 24 müsabakada forma giydi. Söz konusu karşılaşmalarda 564 dakika süre alan tecrübeli santrfor, 11 kez fileleri havalandırdı. Batshuayi, 51 dakikada bir gol atarak bu alanda zirvede yer aldı.Batshuayi'yi aldığı 900 dakikada 9 gol atarak 100 dakikada bir gol bulan takım arkadaşı Cengiz Ünder takip etti. Trabzonsporlu Paul Onuachu ise toplam bin 315 dakikada 12 kez fileleri havalandırdı. Nijeryalı santrfor, 110 dakikaya bir gol sığdırdı."
          ]
        }
      ]
    },
    "images": [
      {
        "versions": [
          {
            "url": "https://cdn1.ntv.com.tr/gorsel/4NU7IAz2DkSUKQxQ7op8lA.jpg?width=660&mode=both&scale=both",
            "query_width": "min-width:992",
            "size": {
              "width": 660,
              "height": 0
            },
            "type": "image/jpeg"
          },
          {
            "url": "https://cdn1.ntv.com.tr/gorsel/4NU7IAz2DkSUKQxQ7op8lA.jpg?width=710&height=533&mode=both&scale=both&meta=square",
            "query_width": "max-width:767",
            "size": {
              "width": 710,
              "height": 533
            },
            "type": "image/jpeg"
          },
          {
            "url": "https://cdn1.ntv.com.tr/gorsel/4NU7IAz2DkSUKQxQ7op8lA.jpg?width=952&mode=both&scale=both",
            "query_width": "max-width:991",
            "size": {
              "width": 952,
              "height": 0
            },
            "type": "image/jpeg"
          },
          {
            "url": "https://cdn1.ntv.com.tr/gorsel/4NU7IAz2DkSUKQxQ7op8lA.jpg?width=952&height=540&mode=both&scale=both",
            "query_width": null,
            "size": {
              "width": 952,
              "height": 540
            },
            "type": "image/jpeg"
          }
        ],
        "is_cover": true,
        "description": "Süper Lig’de golcülerin yarışı kıyasıya",
        "caption": null,
        "authors": [],
        "position": 154
      },
      {
        "versions": [
          {
            "url": "https://cdn1.ntv.com.tr/gorsel/hDXAEzL6okymiPzXH_2Whg.jpg?width=960&mode=crop&scale=both",
            "query_width": null,
            "size": {
              "width": 960,
              "height": 0
            },
            "type": "image/jpeg"
          }
        ],
        "is_cover": false,
        "description": "Süper Lig’de golcülerin yarışı kıyasıya - 1",
        "caption": null,
        "authors": [],
        "position": 212
      }
    ],
    "publishing_date": "2024-04-30 16:48:00+03:00",
    "title": "Süper Lig’de golcülerin yarışı kıyasıya",
    "topics": [
      "Spor",
      "Futbol",
      "Galatasaray",
      "Fenerbahçe"
    ]
  },
  "V1_1": {
    "authors": [
      "ntv.com.tr"
    ],
    "body": {
      "summary": [
        "İstanbul'da, Ozan Elektronik Para AŞ üzerinden yasa dışı yollarla elde edilen gelirleri akladıkları iddiasıyla gözaltına alınan 15 şüpheliden 4'ü tutuklandı."
      ],
      "sections": [
        {
          "headline": [],
          "paragraphs": [
            "İstanbul Cumhuriyet Başsavcılığınca \"Terörizmin Finansmanının Önlenmesi ve Aklama Suçu Soruşturma Bürosu\"nca, \"suç işlemek amacıyla örgüt kurma\", \"yasa dışı bahis\", \"tefecilik\" ile \"suçtan kaynaklanan mal varlığı değerlerini aklama\" suçlarına yönelik yürütülen soruşturmada, Ozan Elektronik Para AŞ'nin üzerinden \"7258 Sayılı Futbol ve Diğer Spor Müsabakalarında Bahis ve Şans Oyunları Düzenlenmesi Hakkında Kanun'a muhalefet\" edilerek elde edilen suç gelirleri ile \"pos tefeciliği\" suçlarına ilişkin başlatılan soruşturma sürüyor.",
            "Soruşturma kapsamında gözaltına alınan 15 şüphelinin emniyetteki işlemleri tamamlandı.",
            "Şüpheliler sağlık kontrollerinin ardından adliyeye sevk edildi.",
            "Savcılıkta ifade veren şüphelilerden 9'u tutuklama, 6'sı ise adli kontrol talebiyle sulh ceza hakimliğine sevk edildi.",
            "Hakimlik 4 şüphelinin tutuklanmasına, 11 şüpheli hakkında ise adli kontrol tedbiri uygulanmasına hükmetti."
          ]
        },
        {
          "headline": [
            "NE OLMUŞTU?"
          ],
          "paragraphs": [
            "Başsavcılıktan yapılan açıklamada, Terörizmin Finansmanının Önlenmesi ve Aklama Suçu Soruşturma Bürosunca, \"suç işlemek amacıyla örgüt kurma\", \"yasa dışı bahis\", \"tefecilik\" ile \"suçtan kaynaklanan mal varlığı değerlerini aklama\" suçlarına yönelik yürütülen soruşturmada, Ozan Elektronik Para AŞ üzerinden \"7258 Sayılı Futbol ve Diğer Spor Müsabakalarında Bahis ve Şans Oyunları Düzenlenmesi Hakkında Kanun'a muhalefet\" edilerek elde edilen suç gelirleri ile \"pos tefeciliği\" suçlarından kaynaklanan gelirlerin aklanmasına yönelik kuvvetli suç şüphesi tespit edildiği belirtilmişti.",
            "Açıklamada, yürütülen mali incelemelerde, şirketin elektronik para kuruluşu statüsünün suçtan kaynaklanan mal varlığı değerlerinin meşru ticari faaliyet izlenimi altında finansal sisteme sokulması için kullanıldığının değerlendirildiği aktarılmıştı.",
            "Soruşturma kapsamında MASAK, Türkiye Cumhuriyet Merkez Bankası ve bağımsız denetim kuruluşları tarafından hazırlanan raporların incelendiği ifade edilen açıklamada, suç gelirlerinin sanal POS cihazları üzerinden aktarılarak sisteme dahil edildiğinin anlaşıldığı kaydedilmişti.",
            "Açıklamada, raporlarda, Libya ve Irak gibi yüksek riskli ülkelerden gelen, kartlarla yapılan, tekrarlayan yüksek tutarlı işlemlerin engellenmediği, alarm üretilmesine rağmen gerekli aksiyonların alınmadığı, aynı kartların farklı üye iş yerlerinde kısa aralıklarla kullanıldığı, bu durumun gerçek ticari faaliyetten ziyade para aktarımı ve pos tefeciliği niteliği taşıdığının tespit edildiği belirtilmişti.",
            "Ayrıca, Ozan Elektronik Para AŞ'nin sahibi Ozan Özerk'in ortağı olduğu Aveon Global Sigorta AŞ üzerinden \"sigorta primi\" adı altında para akışı sağlandığı, söz konusu şirketin Londra merkezli Aveon Global Holding üzerinden kontrol edildiği, suç gelirlerinin sigorta primi veya ticari işlem görünümü verilerek finansal sisteme dahil edilip aklandığı vurgulanmıştı."
          ]
        },
        {
          "headline": [
            "402 MİLYON LİRALIK MAL VARLIĞINA EL KONULMUŞTU"
          ],
          "paragraphs": [
            "Bu kapsamda yürütülen mali analizler neticesinde 7 şirket, 3 konut, 5 arsa ve 4 araca ait toplamda yaklaşık 402 milyon lira değerinde mal varlığı tespit edildiği belirtilen açıklamada, haklarında gözaltı kararı verilen 10 şüpheli ve 7 şirkete yönelik eş zamanlı operasyon düzenlendiği ve mal varlıklarına el koyma işlemleri gerçekleştirildiği kaydedilmişti.",
            "Açıklamada, suçtan elde edildiği değerlendirilen gelirlerin finansal sisteme dahil edilmesinde aktif rol oynadığı belirlenen Ozan Elektronik Para AŞ'ye, İstanbul Nöbetçi Sulh Ceza Hakimliğince mali yapının korunması ve delil karartılmasının önlenmesi amacıyla Tasarruf Mevduatı Sigorta Fonu (TMSF) tarafından kayyım atanmasına karar verildiği ifade edilmişti.",
            "Sulh ceza hakimliği gözaltı kararı verilen 6 şüphelinin tutuklanmasına, 2 şüpheli hakkında ise adli kontrol tedbiri uygulanmasına karar vermişti. Soruşturma kapsamında, yurt dışında bulundukları tespit edilen 2 şüpheli hakkında ise yakalama kararı çıkarılmıştı."
          ]
        },
        {
          "headline": [
            "İKİNCİ OPERASYON"
          ],
          "paragraphs": [
            "Soruşturma kapsamında pos tefeciliği ve suç gelirlerinin aklanması eylemlerine yalnızca şirket üst yönetiminin değil, şirketin farklı birimlerinde görev alan, eski yönetim kurulu üyeleri, bilgi teknoloji birimi çalışanları, risk yönetimi ve iç denetim personeli, yazılım geliştirme uzmanları ile finans ve muhasebe yöneticilerinin de iştirak ettiği yönünde kuvvetli bulgular elde edilmişti.",
            "Bu kapsamda tespit edilen 16 zanlıdan 15'i gözaltına alınırken, soruşturmada şüphelilerin öncül suç tarihlerinden sonra edindikleri 2 konut, 2 arsa ve 3 araca yönelik toplam 72 milyon lira değerindeki mal varlığına sulh ceza hakimliği kararınca el konulmuştu."
          ]
        }
      ]
    },
    "images": [
      {
        "versions": [
          {
            "url": "https://images.ntv.com.tr/images/135724d5-eb44-4ad7-a93c-e8d021e23da1.jpg?width=375&height=211&format=webp",
            "query_width": null,
            "size": {
              "width": 375,
              "height": 211
            },
            "type": "image/jpeg"
          },
          {
            "url": "https://images.ntv.com.tr/images/135724d5-eb44-4ad7-a93c-e8d021e23da1.jpg?width=930&height=523&format=webp",
            "query_width": "min-width:1200",
            "size": {
              "width": 930,
              "height": 523
            },
            "type": "image/jpeg"
          }
        ],
        "is_cover": true,
        "description": "\"Pos tefeciliği\" soruşturması: 4 şüpheli tutuklandı",
        "caption": null,
        "authors": [
          "Anadolu Ajansı"
        ],
        "position": 200
      }
    ],
    "publishing_date": "2025-11-10 17:59:02+03:00",
    "title": "\"Pos tefeciliği\" soruşturması: 4 şüpheli tutuklandı",
    "topics": [
      "Tefecilik",
      "Soruşturma",
      "Tutuklama"
    ]
  }
}
