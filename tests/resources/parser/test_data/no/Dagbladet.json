{
  "V1": {
    "authors": [
      "Ingrid Treborg",
      "Marlene Lundberg Holm"
    ],
    "body": {
      "summary": [
        "Nordmannen i 40-åra, som var lederen av en «kastrerings-kult», er dømt til livstid i England."
      ],
      "sections": [
        {
          "headline": [],
          "paragraphs": [
            "En norsk mann i 40-åra ble tidligere i år kjent skyldig i å ha utført groteske kroppsmodifikasjoner på flere andre menn i London.",
            "Nå har han blitt dømt til livstid i fengsel med en minstetid på 22 år, melder Sky News.",
            "Torsdag ble den 150 sider lange dommen lest opp i Old Bailey, den sentrale straffesaksdomstolen i London. Seks andre menn er dømt i samme sak.",
            "Nordmannen, som er fra Drammen, hadde fryseren full av kroppsdeler, ifølge The Independent.",
            "- Det var ikke uvanlig at de tiltalte beholdt avskårne kjønnsorganer, uttalte aktor Caroline Carberry i retten."
          ]
        },
        {
          "headline": [
            "«Nullo»"
          ],
          "paragraphs": [
            "Mennene skal ha vært svært involvert i et ekstremt kroppsmodifiseringsmiljø som er kjent som «nullos». «Nullo» er forkortelse for «genital nullification».",
            "Inngrepet kan være motivert av et ønske om ikke å identifisere seg som sitt biologiske kjønn, eller fordi vedkommende identifiserer seg som aseksuell.",
            "Nordmannen er pekt ut som leder i miljøet, som av britiske tabloider blir kalt for en «kastrerings-kult».",
            "Han har selv amputert bort både penis, ei brystvorte og et bein.",
            "Da han ble pågrepet i 2021, fant politiet penisen hans i en skuff i leiligheten hans, skriver The Independent."
          ]
        },
        {
          "headline": [
            "- Utløst av samlivsbrudd"
          ],
          "paragraphs": [
            "I retten fredag fortalte advokat Rashvinderjeet Panesar, som forsvarer nordmannen, at et samlivsbrudd i 2016 «utløste hans ekstreme aktiviteter», skriver avisa The Standard.",
            "- Da det ble slutt, ble han sendt inn i en nedadgående spiral, sa forsvarsadvokaten, og fortsatte:",
            "- Han hadde et ønske om å være arkitekten av sin egen kropp. Endringene han gjorde med seg selv førte til en følelse av styrke."
          ]
        },
        {
          "headline": [
            "Enormt antall"
          ],
          "paragraphs": [
            "Det var fra denne leiligheten sin i London-bydelen Haringey at nordmannen utførte - og livestreamet - kastrering av en rekke menn via nettstedet The Eunuch Maker.",
            "På godt norsk: Evnukkmakeren.",
            "Nettsida hadde hele 22 841 betalende brukere da den ble tatt ned, ifølge The Independent.",
            "Mannen tjente ifølge påtalemyndigheten nærmere fire millioner kroner på de ulovlige operasjonene, som ble utført fra 2017 til 2021. Han har sittet fengslet siden han ble pågrepet i desember 2021."
          ]
        },
        {
          "headline": [
            "Naboer så ambulanser"
          ],
          "paragraphs": [
            "Sjokkerte naboer av drammenseren i London har fortalt britiske medier at de flere ganger har sett ambulanser som hentet personer fra leiligheten hans.",
            "Selv fortalte nordmannen avisa Irish Independent at operasjonene han utførte var «svært profesjonelle».",
            "Like før jul i fjor innrømmet drammenseren grov kroppsskade på annen persons kropp, ifølge BBC.",
            "Han ble dømt for fem tilfeller av grov skade på annen persons kropp, samt for konspirasjon for å påføre andre slik skade.",
            "Han ble også dømt for produksjon og distribusjon av uanstendige bilder, og for besittelse av ulovlige eiendeler."
          ]
        },
        {
          "headline": [
            "Grufulle detaljer"
          ],
          "paragraphs": [
            "Tidligere i år ble tre menn dømt for å ha forvoldt grov kroppsskade på nordmannen.",
            "Det var disse tre som fjernet mannens penis og brystvorte, samt bidro til amputasjon av nordmannens bein.",
            "Det var nordmannen selv som skal ha bedt dem om å gjøre det.",
            "I retten kom det fram grufulle detaljer om hvordan beinet hans ble frosset ned med tørris og såpass ødelagt, at en amputasjon ble nødvendig.",
            "Etter amputasjonen måtte drammenseren komme seg rundt i rullestol. Ifølge The Guardian skal han ha fått over 200 000 kroner i trygd over en periode på to år."
          ]
        },
        {
          "headline": [
            "- Ekstremt utfordrende"
          ],
          "paragraphs": [
            "Etter at dommen falt i januar, uttalte kriminalinspektør Amanda Greig i Metropolitan Police følgende i en pressemelding:",
            "- Dette har vært en langvarig og ekstremt utfordrende etterforskning på grunn av kompleksiteten i lovbruddene. Teamet mitt har gått gjennom enorme mengder forferdelig materiale, for å identifisere ofre og lovbryterne.",
            "Hun ba folk om å ta kontakt hvis de har vært i kontakt med nettverket.",
            "- Forbryterne er en del av et større nettverk av menn som har deltatt i ulovlige bakgateoperasjoner, ofte med livstruende konsekvenser. Vi har identifisert nettverket som spenner seg over Storbritannia og flere land, noe som gjør at vi deler etterretning med en rekke politistyrker, sa hun."
          ]
        }
      ]
    },
    "images": [
      {
        "versions": [
          {
            "url": "https://www.dagbladet.no/images/81343798.jpg?imageId=81343798&x=2.564102564102564&y=0&cropw=96.93877551020408&croph=99.54337899543378&width=760&height=436&compression=70",
            "query_width": "max-width:640",
            "size": {
              "width": 760,
              "height": 436
            },
            "type": "image/jpeg"
          },
          {
            "url": "https://www.dagbladet.no/images/81343798.jpg?imageId=81343798&x=0&y=0&cropw=100&croph=100&width=912&height=507&compression=80",
            "query_width": "max-width:1024",
            "size": {
              "width": 912,
              "height": 507
            },
            "type": "image/jpeg"
          },
          {
            "url": "https://www.dagbladet.no/images/81343798.jpg?imageId=81343798&x=0&y=0&cropw=100&croph=100&width=993&height=552&compression=80",
            "query_width": null,
            "size": {
              "width": 993,
              "height": 552
            },
            "type": "image/jpeg"
          }
        ],
        "is_cover": true,
        "description": "KNIV: Denne kniven ble ifølge Metropolitan Police brukt til de ulovlige kastreringene. Foto: Metropolitan Police",
        "caption": "KNIV: Denne kniven ble ifølge Metropolitan Police brukt til de ulovlige kastreringene.",
        "authors": [
          "Metropolitan Police Vis mer"
        ],
        "position": 344
      },
      {
        "versions": [
          {
            "url": "https://www.dagbladet.no/images/78341581.jpg?imageId=78341581&x=0&y=7.3417721518987&cropw=97.643097643098&croph=89.367088607595&width=533&height=325&compression=80",
            "query_width": "max-width:1024",
            "size": {
              "width": 533,
              "height": 325
            },
            "type": "image/jpeg"
          },
          {
            "url": "https://www.dagbladet.no/images/78341581.jpg?imageId=78341581&x=0&y=7.3417721518987&cropw=97.643097643098&croph=89.367088607595&width=581&height=354&compression=80",
            "query_width": null,
            "size": {
              "width": 581,
              "height": 354
            },
            "type": "image/jpeg"
          },
          {
            "url": "https://www.dagbladet.no/images/78341581.jpg?imageId=78341581&x=5.3908355795148255&y=1.6260162601626018&cropw=94.60916442048517&croph=98.3739837398374&width=702&height=484&compression=70",
            "query_width": "max-width:640",
            "size": {
              "width": 702,
              "height": 484
            },
            "type": "image/jpeg"
          }
        ],
        "is_cover": false,
        "description": "DØMT: Nordmannen i 40-åra ble dømt i den sentrale straffesaksdomstolen i London, Old Bailey. Foto: AP",
        "caption": "DØMT: Nordmannen i 40-åra ble dømt i den sentrale straffesaksdomstolen i London, Old Bailey.",
        "authors": [
          "AP Vis mer"
        ],
        "position": 417
      },
      {
        "versions": [
          {
            "url": "https://www.dagbladet.no/images/81345120.jpg?imageId=81345120&x=0&y=0&cropw=47.269763651182&croph=88.311688311688&width=533&height=500&compression=80",
            "query_width": "max-width:1024",
            "size": {
              "width": 533,
              "height": 500
            },
            "type": "image/jpeg"
          },
          {
            "url": "https://www.dagbladet.no/images/81345120.jpg?imageId=81345120&x=0&y=0&cropw=47.269763651182&croph=88.311688311688&width=581&height=545&compression=80",
            "query_width": null,
            "size": {
              "width": 581,
              "height": 545
            },
            "type": "image/jpeg"
          },
          {
            "url": "https://www.dagbladet.no/images/81345120.jpg?imageId=81345120&x=0&y=0&cropw=35.670731707317074&croph=87.2210953346856&width=702&height=860&compression=70",
            "query_width": "max-width:640",
            "size": {
              "width": 702,
              "height": 860
            },
            "type": "image/jpeg"
          }
        ],
        "is_cover": false,
        "description": "VIA NETT: Mannen livestreamet ifølge påtalemyndighetene de ulovlige operasjonene via dette nettstedet. Foto: Skjermdump / Way Back Machine",
        "caption": "VIA NETT: Mannen livestreamet ifølge påtalemyndighetene de ulovlige operasjonene via dette nettstedet.",
        "authors": [
          "Skjermdump / Way Back Machine Vis mer"
        ],
        "position": 475
      }
    ],
    "publishing_date": "2024-05-09 11:26:41+00:00",
    "title": "Nordmann dømt til livstid",
    "topics": [
      "krim",
      "some",
      "nyheter"
    ]
  },
  "V1_1": {
    "authors": [
      "Martin Gramnæs"
    ],
    "body": {
      "summary": [
        "USAs angrep på Venezuela skaper spenning i Nord-Korea, mener ekspert, men tror et liknende angrep på Kim-regimet er usannsynlig.",
        "Sammendraget er laget av ChatGPT og godkjent av Dagbladet."
      ],
      "sections": [
        {
          "headline": [],
          "paragraphs": [
            "Søndag gikk Nord-Korea ut og fordømte USAs angrep på Venezuela, der president Nicolas Maduro og kona Cilia Flores ble tatt til fange og brakt til New York.",
            "- Hendelsen er eksempel som nok en gang tydelig bekrefter den skurkaktige og brutale oppføreselen til USA som det internasjonale samfunnet har vært vitne til over lang tid, sier en ikke-navngitt talsperson for det nordkoreanske utenriksdepartementet til det statskontrollerte nyhetsbyrået KCNA.",
            "Forholdet mellom stormakten USA og det lille landet nord på Korea-halvøya er alt annet en godt, men ifølge Park Won-gon, professor i Nord-Korea-studier og internasjonal politikk ved Ewha Women’s University, er det usannsynlig at Donald Trump vil finne på en liknende manøver der.",
            "Det skriver det anerkjente, Seoul-baserte nyhetsnettstedet, NK News.",
            "Han påpekte på en konferanse på East Asia Institute i Seoul mandag at Venezuela og Nord-Korea er svært forskjellige land, men at lørdagens angrep vil øke sikkerhetsangsten i landet, og heve terskelen for forhandlinger om landets atomvåpen.",
            "Ifølge Park vil Nord-Korea trolig tolke Maduros arrestasjon som bekreftelse på at atomvåpen er avgjørende for regimets overlevelse. Han påpekte at Pyongyang lenge har vist til Iraks Saddam Hussein og Libyas Moammar Gadhafi – begge ledere i land uten atomvåpen – for å rettferdiggjøre sitt atomprogram.",
            "- Dette kan ytterligere forsterke Nord-Koreas besettelse med atomvåpen og heve terskelen for atomforhandlinger med USA, sa Park.",
            "Samtidig kan selve omfanget av angrepet legge press på Pyongyang, og gi flere intensiver for diplomatisk dialog med USA.",
            "Nord-Koreas fordømmelse av angrepet på Venezuela kom samme dag som landet testet hypersoniske missiler, søndag. Formålet skal ha vært å teste landets militære evne til krigsavskrekking, ifølge Reutes.",
            "Nord-Koreas leder Kim Jong-un viste tilsynelatende til angrepet på Venezuela, da han forklarte bakgrunnen for testen.",
            "- Det er en svært viktig å opprettholde eller utvide den sterke og pålitelige atomavskrekkingen, på grunn av den nylige geopolitiske krisen og diverse internasjonale omstendigheter, sa han ifølge Reuters.",
            "Hypersoniske missiler kan, på samme måte som ballistiske missiler, bære kjernefysiske stridshoder og fly i hastigheter på over fem ganger lydens hastighet.",
            "I motsetning til tradisjonelle ballistiske missiler, som følger en høy bane opp i verdensrommet, beveger hypersoniske missiler seg lavt i atmosfæren. Det gjør at de kan nå målet raskere. Samtidig er de manøvrerbare underveis, noe som gjør dem langt vanskeligere å oppdage og avskjære."
          ]
        }
      ]
    },
    "images": [
      {
        "versions": [
          {
            "url": "https://www.dagbladet.no/images/84057994.webp?imageId=84057994&width=760&height=434&format=jpg",
            "query_width": "max-width:767",
            "size": {
              "width": 760,
              "height": 434
            },
            "type": "image/jpeg"
          },
          {
            "url": "https://www.dagbladet.no/images/84057994.webp?imageId=84057994&width=760&height=434&format=webp",
            "query_width": "max-width:767",
            "size": {
              "width": 760,
              "height": 434
            },
            "type": "image/webp"
          },
          {
            "url": "https://www.dagbladet.no/images/84057994.webp?imageId=84057994&width=1960&height=1118",
            "query_width": null,
            "size": {
              "width": 1960,
              "height": 1118
            },
            "type": "image/webp"
          },
          {
            "url": "https://www.dagbladet.no/images/84057994.webp?imageId=84057994&width=1960&height=1118&format=jpg",
            "query_width": "min-width:768",
            "size": {
              "width": 1960,
              "height": 1118
            },
            "type": "image/jpeg"
          },
          {
            "url": "https://www.dagbladet.no/images/84057994.webp?imageId=84057994&width=1960&height=1118&format=webp",
            "query_width": "min-width:768",
            "size": {
              "width": 1960,
              "height": 1118
            },
            "type": "image/webp"
          }
        ],
        "is_cover": true,
        "description": null,
        "caption": "STRESS: Sørkoreansk ekspert tror USAs angrep på Venzuela stresser Nord-Koreas leder, Kim Jong-un.",
        "authors": [
          "KCNA/Reuters"
        ],
        "position": 323
      },
      {
        "versions": [
          {
            "url": "https://www.dagbladet.no/images/84058151.webp?imageId=84058151&width=760&height=434&format=jpg",
            "query_width": "max-width:767",
            "size": {
              "width": 760,
              "height": 434
            },
            "type": "image/jpeg"
          },
          {
            "url": "https://www.dagbladet.no/images/84058151.webp?imageId=84058151&width=760&height=434&format=webp",
            "query_width": "max-width:767",
            "size": {
              "width": 760,
              "height": 434
            },
            "type": "image/webp"
          },
          {
            "url": "https://www.dagbladet.no/images/84058151.webp?imageId=84058151&width=1960&height=1118",
            "query_width": null,
            "size": {
              "width": 1960,
              "height": 1118
            },
            "type": "image/webp"
          },
          {
            "url": "https://www.dagbladet.no/images/84058151.webp?imageId=84058151&width=1960&height=1118&format=jpg",
            "query_width": "min-width:768",
            "size": {
              "width": 1960,
              "height": 1118
            },
            "type": "image/jpeg"
          },
          {
            "url": "https://www.dagbladet.no/images/84058151.webp?imageId=84058151&width=1960&height=1118&format=webp",
            "query_width": "min-width:768",
            "size": {
              "width": 1960,
              "height": 1118
            },
            "type": "image/webp"
          }
        ],
        "is_cover": false,
        "description": null,
        "caption": "IKKE GI SLIPP: Nord-Korea har ikke villet gi slipp på sitt atomvåpenprogram. Nå blir de vanskeligere å overtale, mener ekspert. Bildet er fra i januar i fjor.",
        "authors": [
          "KCNA/AFP"
        ],
        "position": 411
      }
    ],
    "publishing_date": "2026-01-06 16:29:31+00:00",
    "title": "- Angsten vil øke",
    "topics": [
      "venezuela",
      "nord-korea",
      "usa",
      "utenriks",
      "nyheter"
    ]
  }
}
